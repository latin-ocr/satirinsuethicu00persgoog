50

Doctus et ingenuo culpam defigere ludo.

’ Hinc trahe, quae dicas, mensasque relinque Mycenis
Cum capite et pedibus plebeioque prandia noris·
Non equidem hoc studeo, bullatis ut mihi nugis

ω Pagina turgescat dare pondus idonea fumo.
Secreti loquimur: tibi nunc hortante Camena
Excutienda damus praecordia, quantaque nostrae
Pars tua sit, Cornuto, animae tibi, dulcis amice,
Ostendisse juvat: pulsa dignoscere cautuS,

2⁵ Quid solidum crepet et pictae tectoria linguae.
His ego centenas ausim deposcere voceS,
Ut, quantum mihi te sinuoso in pectore fixi,

Voce traham pura totumque hoc verba resignent,
Quod latet arcana non enarrabile fibra.
ου Quum primum pavido custos mihi purpura cessit,
Bullaque succinctis Laribus donata pependit,
Quum blandi comites totaque impune Subura
Permisit sparsisse oculos jam candidus umbo,
Quumque iter ambiguum est et vitae nescius error
³⁵ Deducit trepidas ramosa in compita mentes,
Me tibi supposui. Teneros tu suscipis annos
Socratico, Cornuto, sinu: tum fallere sollers
Apposita intortos extendit regula moreS,
Et premitur ratione animus vincique laborat
ιο Artificemque tuo ducit sub pollice vultum.
Tecum etenim longos memini consumere soles
Et tecum primas epulis decerpere noctes.
Unum opus et requiem pariter disponimus ambo

 

